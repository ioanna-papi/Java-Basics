# Tasks (in greek)

Καλείστε να δημιουργήσετε μία εφαρμογή ηλεκτρονικής παραγγελίας φαγητού από
καταστήματα εστίασης. Στην εφαρμογή εξυπηρετούνται 2 τύποι πελατών: ο Εγγεγραμμένος Πελάτης και ο
Επισκέπτης Πελάτης.

Όταν το σύστημα εκκινείται δίνεται η δυνατότητα στο χρήστη να κάνει μια από τις
παρακάτω ενέργειες (μενού Σύνδεσης):
1. Να κάνει εγγραφή ως Εγγεγραμμένος Πελάτης
2. Να κάνει login (με χρήστη email και password) ως Εγγεγραμμένος Πελάτης
3. Να συνεχίσει ως Επισκέπτης Πελάτης

Αν ο χρήστης επιλέξει το (1) εμφανίζεται ένας διάλογος που τον καθοδηγεί να εισάγει όλα
τα απαραίτητα στοιχεία με σκοπό να δημιουργήσει λογαριασμό στο σύστημα ως
Εγγεγραμμένος Πελάτης. Μετά την επιτυχή εγγραφή του νέου Πελάτη εμφανίζεται ξανά το
μενού σύνδεσης όπου πλέον μπορεί να κάνει login με τα στοιχεία του.
Αν ο χρήστης επιλέξει το (2) εμφανίζεται ένας διάλογος που τον καθοδηγεί να εισάγει email
και password για να συνδεθεί στο σύστημα. Ο συνδυασμός email και password θα πρέπει
να αντιστοιχεί σε κάποιον από τους υπάρχοντες Εγγεγραμμένους Πελάτες για να
πραγματοποιηθεί η σύνδεση, σε διαφορετική περίπτωση, εμφανίζει ενημερωτικό μήνυμα
ότι ο συνδυασμός δεν είναι ορθός και προτρέπει το χρήστη να δοκιμάσει ξανά. Αν ο
χρήστης πατήσει enter key (το πλήκτρο enter) επιστρέφει στο μενού Σύνδεσης. Αν ο
χρήστης εισάγει σωστό συνδυασμό στοιχείων τότε η εφαρμογή τον καλωσορίζει με το
όνομά του και εκτυπώνεται το Μενού Εγγεγραμμένου Πελάτη. (Κάνουμε την υπόθεση ότι
κάθε πελάτης χρησιμοποιεί διαφορετικό email κατά την εγγραφή του, άρα ο συνδυασμός
είναι μοναδικός)
Αν ο χρήστης επιλέξει το (3) τότε δεν χρειάζεται να κάνει login. Εκτυπώνεται το Μενού
Επισκέπτη Πελάτη

Μενού Εγγεγραμμένου Πελάτη -> 
Το μενού Εγγεγραμμένου Πελάτη εμφανίζεται σε όσους χρήστες έχουν καταφέρει να
συνδεθούν επιτυχώς μέσω του Μενού Σύνδεσης. Και προσφέρει τις παρακάτω επιλογές:
1. Εμφάνιση διαθέσιμων Καταστημάτων
Αν ο χρήστης επιλέξει (2) τότε ζητείται να εισάγει το όνομα ή τμήμα του ονόματος του/των
Καταστήματος/Καταστημάτων) που επιθυμεί να δει τα στοιχεία. Π.χ. αν το σύστημα
υπάρχουν τα καταστήματα «Happy Coffee» , «CoffeMania» και «coffeAnytime»και ο
χρήσης εισάγει «cof» θα πρέπει να εμφανιστούν στη λίστα αποτελεσμάτων και τα 3
καταστήματα. Αν ο χρήστης πατήσει το enter key θα πρέπει να τυπωθεί λίστα με το σύνολο των
Καταστημάτων χωρίς φίλτρο στην επωνυμία τους.
Η λίστα αποτελεσμάτων εμφανίζει το id, την επωνυμία, τη διεύθυνση και το τηλέφωνο του
κάθε καταστήματος.
Μετά την εμφάνιση των αποτελεσμάτων της αναζήτησης (ανεξαρτήτως του τρόπου ή του
αριθμού των αποτελεσμάτων) εκτυπώνεται ξανά το Μενού Εγγεγραμμένου Πελάτη για να
συνεχίσει ο χρήστης την πλοήγηση 

Μενού Επισκέπτη Πελάτη -> 
Στην περίπτωση που ο χρήστης επιλέξει να προηγηθεί ως Επισκέπτης Πελάτης δεν υπάρχει
ιστορικό στο οποίο μπορούμε να διατρέξουμε, για αυτό και έχει λιγότερες επιλογές στο
μενού του. 1. Εμφάνιση διαθέσιμων Καταστημάτων
Η διαδικασία εμφάνισης διαθέσιμων Καταστημάτων (1) είναι όμοια με αυτή του
Εγγεγραμμένου Πελάτη. Περιγραφή Κλάσεων
Το πρόγραμμα θα αποτελείται κατ’ ελάχιστον από τις παρακάτω κλάσεις:  Customer (αφηρημένη κλάση) | RegisteredCustomer | VisitorCustomer | Product | Shop | Main (περιλαμβάνει τη main μέθοδο)
 
Customer -> 
H κλάση Customer είναι μια αφηρημένη κλάση που περιγράφει τον πελάτη της εφαρμογής. Έχει μεταβλητές στιγμιοτύπου ονοματεπώνυμο, τηλέφωνο και δ/ση. Κατασκευαστή που αρχικοποιεί βάσει ορισμάτων τις μεταβλητές στιγμιοτύπου και
αποθηκεύει τα αντικείμενα που δημιουργούνται σε λίστα Customer. Τέλος περιέχει την αφηρημένη μέθοδο getMenu. Η getMenu είναι υπεύθυνη για την
εκτύπωση του μενού κάθε πελάτη και τη ροή των ενεργειών του.

RegisteredCustomer -> 
H κλάση RegisteredCustomer περιγράφει τους Εγγεγραμμένους Πελάτες της εφαρμογής, εκείνους δηλαδή που έχουν κάνει επιτυχώς εγγραφή και μπορούν να συνδεθούν σε αυτό
μέσω email και password. Η RegisteredCustomer επεκτείνει τη κλάση Customer και τα αντικείμενά της περιγράφονται επιπλέον από id ( αυτό- αυξανόμενη μεταβλητή), email και password. Επίσης είναι υπεύθυνη για την εκτύπωση του μενού του εγγεγραμμένου πελάτη και της
ροής που προκύπτει από αυτό. Στατική μέθοδο logIn που λαμβάνει ως όρισματα τα credentials του πελάτη (email και
password), κι αναζητά στη λίστα με τους πελάτες αν υπάρχει τέτοιο αντικείμενο. Αν υπάρχει το επιστρέφει, αλλιώς επιστρέφει null.

VisitorCustomer -> 
H κλάση Customer περιγράφει τους Επισκέπτες Πελάτες της εφαρμογής, εκείνους δηλαδή
που επιλέγουν να μην συνδεθούν στο σύστημα με email και password. Η VisitorCustomer επεκτείνει την Customer.  Επίσης είναι υπεύθυνη για την εκτύπωση του μενού του επισκέπτη πελάτη και της ροής που προκύπτει από αυτό.

Product -> 
Η κλάση Product μοντελοποιεί τα προϊόντα που διατίθενται μέσω της εφαρμογής. Τα προϊόντα περιγράφονται από id (αυτό-αυξανόμενη μεταβλητή), όνομα (περιγραφή
προϊόντος π.χ. «waffle with ice cream») και τιμή ανά τεμάχιο. Ορίζεται κατασκευαστής που αρχικοποιεί τις μεταβλητές στιγμιοτύπου
Ορίζεται μέθοδο toString που επιστρέφει μορφοποιημένο το αντικείμενο προϊόντος

Shop -> 
Η κλάση Shop μοντελοποιεί τα Καταστήματα που συνεργάζονται με την εφαρμογή μας.
Κάθε κατάστημα εκτός των χαρακτηριστικών του όπως δ/ση και επωνυμία ορίζει και τα δικά του Προϊόντα προς διάθεση (δείτε κλάση Product). Πιο συγκεκριμένα: Κάθε Κατάστημα περιγράφεται από id (αυτό-αυξανόμενη μεταβλητή), επωνυμία καταστήματος, διεύθυνση και μια ArrayList από Products. H ArrayList από προϊόντα είναι απαραίτητη για να ορίσουμε ποια προϊόντα (αντικείμενα προϊόντων) διαθέτει κάθε κατάστημα, καθώς δεν πουλούν όλα τα καταστήματα τα ίδια προϊόντα. Ορίζεται κατασκευαστής που αρχικοποιεί τις μεταβλητές στιγμιοτύπου Επίσης περιλαμβάνει τις παρακάτω στατικές μεθόδους που σχετίζονται με την αναζήτηση. Το printAllShops εκτυπώνει το σύνολο των καταστημάτων της εφαρμογής
(συγκεκριμένα για κάθε κατάστημα: id, επωνυμία, διεύθυνση και τηλέφωνο). Τo filterAndPrintShops με όρισμα String μεταβλητή: εκτυπώνει το υποσύνολο των
καταστημάτων της εφαρμογής που η επωνυμία τους περιέχει το δοθέν String. (συγκεκριμένα για κάθε κατάστημα: id, επωνυμία, διεύθυνση και τηλέφωνο)

Main -> 
H Main κλάση είναι υπεύθυνη για την εκτέλεση και τη ροή της εφαρμογής. Για να μπορεί να τρέξει η εφαρμογή παράγοντας αποτελέσματα ζητείται να ορισθεί και να κληθεί στατική
μέθοδος loadObjects() που σκοπό έχει τη δημιουργία αντικειμένων όλων των κλάσεων ώστε να φαίνεται η λειτουργικότητα. Στη συνέχεια εκτυπώνεται το Μενού Σύνδεσης κι ανάλογα με τις επιλογές του χρήστη συνεχίζεται η πλοήγηση του ως Εγγεγραμμένος ή Επισκέπτης Πελάτης, με την εκτύπωση των αντίστοιχων μενού.
